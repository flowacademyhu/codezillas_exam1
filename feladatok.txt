Sziasztok!
Íme a Codezillas első megmérettetése, az I. szakazzáró feladatsor.
A feladatok megoldásához nem használhatjátok az Internetet, ám az offline leírásokat igen.
Kérlek titeket, első lépéskénk forkoljátok ezt a repository-t és olvassátok el az összes feladatot.
Az írásban adandó válaszokat ezen feladat forkolt verziójában adjátok meg!
Az első négy részből minimum 3 pontot el kell érni az 5-ből, az utolsóból pedig minimum 20-at.
Az utolsó feladatsorban a megoldások külön fájlokba kerüljenek, pl. az 5.3-es feladat a 3.js -ben.
Jó munkát!

1. GIT (5p)
1.1. Ebben a vizsgában minden részfeladatot commit-olj külön! (3p)
1.2. Írd le, mi az a git stash! (1p)
1.3. Ha használtad a git add parancsot, de mégsem szeretnél egy módosítást a commit -hoz hozzáadni,
     mivel tudod visszavonni a műveletet? (1p)

2. HTML/CSS (5p)
2.1. Hozd létre HTML segítségével a névjegykártyádat! (2p)
2.2. Használj pozicionálást benne (float, flexbox)! (2p)
2.3. Használj áttetsző div-eket! (rgba) (1p)

3. Linux (5p)
3.1. Írj egy bash script-et, amiben egy exam1 nevű függvény a következőket csinálja: (1p)
3.2. Létrehoz egy mappát, melyet a szkriptnek bemeneti argumentumként tudunk megadni. (1p)
3.3. Létrehoz két fájlt, egy run.sh -t és és egy lib.so -t az adott mappában. (1p)
3.4. Futási jogot ad mindenkinek a run.sh -ra (1p)
3.5. Csinál egy szimbolikus link -et (symlink) a run.sh-ról go.sh néven. (1p)

4. Hálózati ismeretek (5p)
4.1. Mi a saját géped IP címe? (1p)
4.2. Mire jó a router? (1p)
4.3. Mi az a TCP és az UDP és mi közöttük a különbség? (1p)
4.4. Mi az a HTTP és milyen metódusai vannak, melyik method mit csinál? (1p)
4.5. Írj egy teljes alakú URI formátumot! (1p)

5. Programozási alapok (40p)
5.1. Írj példát az összes általad írt adattípusra és kommentezd fölé a nevét. (3p)
5.2. Írd le az összetett adattípusok változóból válotozóba másolásának különlegességét a Js esetében (3p)
5.3. Írd le az összeadás tételét (3p)
5.4. Írd le a megszámlálás tételét (3p)
5.5. írj függvényt, mely a switch statement-et használja a bemeneti argumentumának feldolgozására (3p)
5.6. Írd le az unio tételét vagy egyéb algoritmust, mely két tömb unióját számolja ki. (5p)
5.7. Írj egy modult, mely négy függvényt exportál: osszeadas, kivonas, osztas, szorzas. A függvények működjenek is. (5p)
5.8. Írd meg a fibonacci tételt rekurzió segítségével (a 100. elemnél lépjen ki) (5p)
5.9. Írj programot, mely az általad bevitt kulcs-érték párokat, melynek számossága dinamikus, json fájlba írja ki. (10p)